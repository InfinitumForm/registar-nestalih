REGISTAR NESTALIH
========

Prvi WordPress plugin za [Registar nestalih lica u Republici Srbiji](https://www.nestalisrbija.rs/).

## INSTALACIJA DODATKA

U direktorijumu `/wp-content/plugins` vaše WordPress instalacije kreirajte novi folder pod nazivom `registar-nestalih`, preuzmite ovaj dodatak sa GitHub i prekopirajte sve fajlove koje dobijete u ZIP-u.

Nakon toga u WP Admin aktivirate ovaj novi dodatak.

Nakon aktivacije bi trebalo da dobijete novu stranicu **Registar nestalih** u gde se u sadržaju nalazi kratki kôd (shortcode) `[registar-nestalih]` koji prikazuje listu nestalih sa pretragom i svim ostalim funkcionalnostima.

Ako ova stranica ne postoji, kreirajte je i postavite kratki kôd `[registar-nestalih]` u sadržaj. Nakon toga u WP Admin posetite opciju **Nestale Osobe** koja se nalazi levo u u navigaciji i odaberite vašu stranicu nestalih osoba i snimite. u tim podešavanjima takođe podešavate permalinkove.

Nakon toga vaš dodatak treba da radi bez problema. 

## NESTALI NE SMEJU BITI I NEVIDLJIVI

Brojni nestanci dece i maloletnih lica na godišnjem nivou u Srbiji, alarm su koji se napravedno ignoriše. O nestancima mnogih se ne zna ništa, već samo mali broj njih, zahvaljujući angažovanosti porodice, dopre do društvenih mreža i medija, kada zapravo i započinje javna potraga.

Fondacija Tijana Jurić od 2015. godine beleži na desetine slučajeva nestale dece koja su joj bila prijavljena, a koja su brzim alarmiranjem javnosti, ubrzo nakon toga pronađena i vraćena svojim porodicama. Upravo ti slučajevi potkrepili su stav Fondacije da će uključivanje šire javnosti u potragu kroz osnivanje Registra nestalih lica Srbije znatno doprineti boljoj potrazi za nestalim licima, pre svega decom.

Deca su najčešće meta pedofila, trgovaca ljudima, pa se i nestanak svakog deteta mora razmatrati i u tom pravcu, pored onih blažih scenarija da se „dete zaigralo“, „zaboravilo da se javi gde ide“, „da želi da pokaže svoj revolt i nezadovoljstvo“… Zbog svojih godina, interesantna su za eksploatisanje u pornografske svrhe, za prinudni rad, prinudnu prostituciju.

Mnoga deca odlaze od svojih kuća jer su žrtve zlostavljanja u porodici.

### ZAŠTO REGISTAR NESTALIH LICA SRBIJE ?

Registar nestalih lica Srbije pokenut je u junu 2017. godine. Cilj pokretanja registra jeste vidljivost velikog broja nestalih lica čiji podaci i fotogafije, mimo policijske evidencije, javnosti nisu dostupne. Fondacija zastupa stav da se takvim pristupom, netransparentnošću, opšta javnost ne može uključiti u potragu i doprineti pronalasku nestalih lica, pre svega maloletnih. Pokretanjem registra – jedinstvene baze nestalih lica sa teritorije Srbije, Fondacija ujedno podiže svest javnosti o nestancima lica kao svakodnevnoj pojavi.

### KAKO UČESTVOVATI U POTRAZI ZA NESTALIM LICIMA?

Registar nestalih lica Srbije dostupan je 24h na adresi nestalisrbija.rs. Registar će se popunjavati u skladu sa Fondaciji dostupnim podacima o nestalim licima. U okviru podataka za svako nestalo lice, građani Srbije imaće priliku da u posebno naznačenom polju ostave podatak o nestalom licu, i time daju doprinos boljoj i efikasnijoj potrazi. Uredništvo registra dostupno je 24h putem adrese info@nestalisrbija.rs 

Registra nestalih lica Srbije pružila je Ambasada Australije u Srbiji

## KONTAKT I PODRŠKA
Ako imate neki tehnički problem prilikom instalacije ovog dodatka ili bilo kakvo pitanje u vezi upotrebe, kontaktirajte autora na e-mail: ivijan.stefan@csi.org.rs
